Be careful.
ردّ بالك.

Be careful driving.
ردّ بالك وانتي تسوق.

Can you translate this for me?
تنجمشي تترجملي هاذي ؟

Don't worry.
مش مشكل. / ما تحط شي في بالك.

Everyone knows it.
الناس لكل تعرفها.

Everything is ready.
كل شي حاضر. / كل شي مريقل.

Excellent.
هايل.

From time to time.
ساعات.

Good idea.
فكرة باهية. / فكرة هايلة.

He likes it very much.
يحبها برشا. / يحبو برشا. / يموت عليه. / يموت عليها.

Help!
ايجا عاوني !

He's coming soon.
هاو جاي قريب. / هاو قريب يجي. / قريب يوصل.

He's right.
عندو حقّ.

He's very annoying.
ياسر مقلق. / ياسر يمرج. / ملا مقلق.

He's very famous.
مشهور برشا. / هو ياسر مشهور.

How are you?
شحالك ؟ / شنحوالك ؟ / شنية أحوالك؟ / لاباس ؟ / لاباس عليك ؟

How's work going?
شنحوال الخدمة ؟ / شعامل في الخدمة ؟ / شعاملة في الخدمة ؟ / ماشية الخدمة ؟

Hurry!
إزرب ! / إزرب روحك ! / خفّ روحك ! 

I ate already.
ديجا كليت.

I can't hear you.
مانيش نسمع فيك. / ما ننجمش نسمع. / مانيش نسمع في شي. / ماني نسمع في شي. / مش نسمع فيك.

I'd like to go for a walk.
نحب نمشي نعمل دورة. / نحب نتمشى شوية. 

I don't know how to use it.
ما نعرفش كيفاش نستعملو. / ما نعرفش كيفاش نستعملها.

I don't like him.
ما نحبوش. / ما نهضموش.

I don't like it.
ما نحبهاش. 

I don't speak very well.
ما نحكيش بالباهي. 

I don't understand.
ما فهمتش. 

I don't want it.
ما حاشتيش بيها. / ما حاشتيش بيه.


I don't want to bother you.
ما نحبّش نقلّقك.

I feel good.
عامل كيف. / عامل جوّ. / شايخ.

If you need my help, please let me know.
كان تستحق حاجة قلّي. / كان تستحق معاونة قلّي.

I get off of work at 6.
نكمّل الخدمة الستّة.

I have a headache.
راسي يوجع.

I know.
فيبالي. / نعرف.

I like her.
  تعجبني هي. / تعجبني.

I'll call you when I leave.
تو نكلّمك كي نخرج.

I'll come back later.
تو نرجع مبعد.

I'll pay.
تو ندفع أنا.

I'll take it.
تو ناخوها. / تو نهزّها.

I'll take you to the bus stop.
تو نهزك للarrêt / تو نهزّك للمحطّة.

I lost my watch.
ضيّعت منڤالتي.

I love you.
نحبّك.

I'm an American.
أنا أمريكاني.

I'm cleaning my room.
هاني ننظّف في بيتي. / قاعد ننظّف في بيتي.

I'm cold.
ڤرسان. / ڤلّصت. 

I'm coming to pick you up.
هاني جاي بش نهزّك معايا.

I'm going to leave.
بش نخرج. / بش نمشي.

I'm good, and you?
الحمد لله لاباس، وانتي ؟ / لاباس عليا، وإنتي؟

I'm happy.
فرحان. / فرحت.

I'm hungry.
جعت.

I'm married.
معرّس أنا. / أنا معرّس.

I'm not busy.
مانيش لاهي.

I'm not married.
مانيش معرّس.

I'm not ready yet.
مازلت مانيش حاضر.

I'm not sure.
مانيش متأكّد.

I'm thirsty.
عطشان. / عطشت.

I'm very busy. I don't have time now.
لاهي برشا. ما عنديش وقت توّ. / ياسر لاهي. ما عنديش وقت توّ.

I need to change clothes.
لازمني نبدّل حوايجي. / لازمني نبدّل دبشي. / لازم نبدّل حوايجي. / لازم نبدّل دبشي.

I need to go home.
لازمني نروّح. / لازم نروّح. / لازمني نروّح للدار. / لازم نروّح للدار.

I only want a snack.
حاشتي بتحريشة كهو. / نحبّ نعمل تحريشة وأكهو.

Is that enough?
هذاكا كافي ؟ / يكفي هكاكا ؟

I think it tastes good.
مطعمها هايل. / هايل المطعم. / بنين. / بنينة.

I thought the clothes were cheaper.
جاوني رخاص الحوايج. / جاني رخيص الدبش.

It's longer than 2 kilometers.
أطول من زوز كيلوماتر.

I've been here for two days.
عندي نهارين لهنا.

I've heard Texas is a beautiful place.
سمعت الي تكساس بلاصة مزيانة.

I've never seen that before.
عمري ما ريتها الحكاية هاذي. / عمري ما ريتها هاذي.

I was about to leave the restaurant when my friends arrived.
كنت بش نخرج مالريستو ياخي جاو صحابي.

Just a little.
شوية برك.

Just a moment.
لحظة. / دقيقة.

Let me check.
لحظة نثبت. / خلي نثبّت.

Let me think about it.
خليني نخمم شويّة.

Let's go have a look.
هيا نمشيو نعملو طلّة.

Let's practice English.
هيا نبراتيكيو شوية anglais. 

May I speak to her please?
ننجّم نحكي معاها باللاهي ؟ / ننجّم نحكي معاها من فضلك ؟

More than that.
أكثر من هكاكا.

Never mind.
لا علينا.

Next time.
المرة الجاية.

No.
لا.

Nonsense.
لا. 

No, thank you.
لا، شكرا.

Nothing else.
حتى شي آخر. / كهو.

Not yet.
لا مازال. / لا مازلت.

Of course.
بالطبيعة.

Okay.
أوكي. / OK.

Please fill out this form.
باللاهي عبّي الformulaire هذا.

Please take me to this address.
باللاهي هزّني للأدريسة هاذي.

Please write it down.
باللاهي إكتبها. / إكتبها يعيّشك.

Really?
بالحقّ ؟ / بالرّسمي ؟ 

Right here.
لهنا. / هنا.

Right there.
غادي. / غاديكا.

See you later.
نتقابلو مبعد.

See you tomorrow.
نتقابلو غدوة. / نشوفك غدوة. / يلّا à demain.

See you tonight.
نشوفك الليلة. / نتقابلو الليلة.

She's pretty.
مزيانة. / محلاها.

Sorry to bother you.
سامحني عالقلق.

Stop!
آقف! / ستوب !

Take it outside.
هزّها لبرّا. / خرّجها لبرّا. / هزّو لبرّا. / خرّجو لبرّا.

Tell me.
قلّي.

Thanks for everything.
يعيشك على كل شي. / بارك الله فيك على كل شي.

Thanks for your help.
يعيشك على  خاطر عاونتني.

Thank you.
يعيّشك. / ربي يباركلك. / بارك الله فيك.

Thank you miss.
يعيّشك للا. / يعيّشك madame.  /  يعيّشك مادام.

Thank you sir.
يعيّشك سيدي. / يعيّشك monsieur.  /  يعيّشك.

Thank you very much.
يعيّشك. / ربي يباركلك. / بارك الله فيك.

That's alright.
ميسالش. / مش مشكل.

That's enough.
يزّي. / يكفي. / كهو يزّي. 

That's fine.
ميسالش. / مريڤل.

That's it.
بالضبط. / هكاكا.  / اڤزاكتومون.

That smells bad.
ريحتو خايبة. / ريحتها خايبة.

That's not right.
لا مش هكاكا. 

That's right.
بالضبط. / ايه صحيح. / هكاكا. / اڤزاكتومون.

That's too bad.
خسارة. / خصارة.

That's too many.
لا برشا هكاكا. 

That's too much.
لا برشا هكاكا. 

The book is under the table.
الكتاب تحت الطاولة.

They'll be right back.
هاو تو يرجعوا. / هاتوّ يرجعوا.

They're the same.
هوما بيدهم. / كيف كيف.

They're very busy.
لاهين هوما.

It doesn't work.
ما تخدمش هاذي. / ما يخدمش هذا.

This is very difficult.


This is very important.
الحاجة هاذي مهمّة برشا. / هذا مهمّ برشا.

Try it.
جرّب. / جرّبها. / جرّبو. 

Very good, thanks.
هايل، مشكور. / باهي برشا، يعيّشك. / هايل، زايد معاك. 

We like it very much.
عجبتنا برشا. / عجبنا برشا.

Yes, really.
ايه، بالحقّ.

You're beautiful.
محلاك. / قداكش مزيانة. / قداكش مزيان.

You're so beautiful.
 قداكش مزيانة. / قداكش مزيان.

You're very smart.
ياسر ذكي انتي.

Your things are all here.
دبشك لكل لنّا. / دبشك لكل لهنا.

I’d like to open a savings account
نحب نحلّ compte d'épargne. 

I’d like to pay in a cheque. 
 نحبّ نخلّص بchèque.

Do you need insurance?
تستحقّ assurance ؟ 

My card has been stolen.
الكارطة متاعي تسرقت. / الcarte متاعي تسرقت.

What is the interest rate?
قداش الأنتيريس؟

What is the exchange rate?
قداش الtaux de change

Phrases you may hear at the bank.
جمل تنجم تسمعها في البانكة.

Nope.
لا. 

Maybe another time.
ممكن في وقت آخر. / ممكن مبعد.

I’m not really into it.
مش جوّي. 

I’d rather not, thanks.
ماذابيا لا. 

Nah.
لا. 

That’s not going to work for me.
لا ما يساعدنيش. 

I want to, but I’m unable to.
ماذابيا أما ما ننجّمش.

Apologies, but I can’t make it.
الله غالب مانيش بش ننجم نجي. / سامحني ما ننجمش نجي.

Marvelous!
هايل ! / هايل برشا ! 

Will you be my friend?
  تحب نوليو صحاب ؟ / تحبشي نوليو أصحاب ؟

Today is the first of November.
اليوم أوّل نهار  في نوفمبر. 

I saw a bear today.
ريت دبّ اليوم. / شفت دبّ اليوم. 

She is in her room.
في بيتها قاعدة. 

Let’s go to the park.
هيا نمشيو للبارك.

I have a few questions.
عندي شوية أسئلة.

I like her too.
نحبها حتى أنا. / تعجبني حتى أنا. 

It is sunny outside.
الشمس زارقة لبرّا. / شميسة لبرّا.

That door is open.
الباب هذاكا محلول. 

This letter is for you.
الجواب هذا ليك.  / الجواب هذا ليك إنتي. 

This is my brother.
خويا هذا. / هذا خويا.

I want to go with you.
نحبّ نمشي معاك.

I watch movies on my iPad.
نتفرج في أفلام في الiPad متاعي.

What will you do now?
شنوه بش تعمل توّ؟

Can I say something?
انجّم نقول حاجة؟

They are here!
هام لهنا.

Can you pick me up at the mall?
تنجم تجي تهزّني مالgrande surface ؟

We are going to watch a movie.
بش نتفرّجو في فيلم.

This is his box.
هذا الباكو متاعو.

That’s a really cool trick!
ملا عفسة ! / ملا فازة ! 

That’s not what I want.
مش هذا الي نحبّ عليه.

I can’t open it.
ما نجّمتش نحلّو. / ما نجّمتش نحلّها.

I won’t open it.
مانيش بش نحلّو. / مانيش بش نحلّها.

Will you come by and watch me?
تنجم تجي تتفرّج فيا؟

She is very happy.
فرحانة برشا. / هي فرحانة برشا.

Do you like blue or yellow?
تحبّ الأزرق ولا الأصفر؟

What are you thinking of?
فاش تخمّم؟ / فاش قاعد تخمّم؟ / فاش تخمّم انتي؟ / فاش قاعدة تخمّم؟

I want to go there.
نحبّ نمشي لغادي.

This is their house.
هاذي دارهم.

What can I do for you?
شنوه انجّم نعملّك ؟ / باش ننجم نعاونك؟ / كيفاش انجّم نعاونك؟ / ننجم نعاونك؟

Who can help me?
شكون ينجّم يعاونّي؟

Can you get me my eyeglasses?
تنجم تجيبلي لوناتي؟ / تنجم تجيبلي ليناتي؟

What if I fail?
وكان ما ننجحش؟ / وكان نفشل؟

Would you help me out?
تنجم تعاونّي ؟ / تنجموا تعاونوني؟

I have her book.
عندي كتابها. / كتابها عندي. / الكتاب متاعها عندي.

My mom is coming to visit us.
أمي جاية تزورنا. 

My mom is coming.
أمي جاية.  / يمّا جاية.  / ماما جاية. 

Can we make our projects together?
انجّمو نعملو بروجياتنا مع بعضنا؟

What is this movie about? 
على شنوه يحكي الفيلم؟

Do you know where this place is?
تعرف البلاصة هاذي فين ؟ / تعرف فينيّا البلاصة هاذي ؟

I will help you find that place.
تو نعاونك بش تلقاها البلاصة هاذيكا.

As soon as she’s here, I’ll talk to her.
دوبا ما تجي تو تحكي معاها.

I live up in the mountains.
نعيش في الجبل.

There was a time I liked to play golf.
كنت قبل نحبّ الgolf. 

There are so many things I want to learn.
عندي برشا حاجات نحب نتعلّمها.

This is the year I’m finally going to learn English.
السنة هو العام إلّي بش نتعلّم فيه أخيرا الanglais 

I am so sorry.
سامحني.  / البركة فيك.  / البركة فيكم. 

I think I need to lie down.
ضاهرلي لازم نتّكى  شوية.  /  يضهرلي لازم نتّكى.

When will I see you again?
وقتاش نعاود نشوفك؟

Which of these slippers are yours?
أناهي منهم الشلاكة متاعك؟

Please give this to them.
بلّاهي أعطيهم هذا.

Please give them some of the apples I brought home.
باللاهي أعطيهم شوية مالتفاح إلّي جبتو للدار. 

Can you give me some apples?
تنجم تعطيني شوية تفاح؟

Please throw the trash out.
باللاهي طيّش البوبالة. 

My puppy ran into the woods.
الجرو متاعي هرب للغابة. 

Just close your eyes.
صكّر عينيك. 

Did you see that?
ريتها ؟  / ريتو ؟ 

I heard him singing earlier.
سمعتو قبيلة يغنّي. 

Your mom is here.
أمّك لنّا. / أمّك لهنا. 

Can your mom and dad come to the party?
ينجموا يجيو للحفلة أمّك وبوك؟ / أمّك وبوك ينجّموا يجيو للحفلة؟

Could you help me with my project?
تنجم تعاونّي في الprojet متاعي؟

I want to watch this now.
نحب نتفرج في هذا توّ. 

I like this bag better than the other one you showed me.
عجبني الساك هذا أكثر ملّاخر إلّي ورّيتهولي.

How do I turn this on?
كيفاش نخدّمو هذا؟

We had breakfast and then we went to church.
فطرنا فطور الصباح ومشينا للكنيسية.

This is our home now.
هاذي دارنا توّ.

Can I have some milk shake?
انجّم ناخو شوية lait de poule ؟

Can you look this way?
تنجم تغزر لهنا؟

She was my very first teacher.
كانت المعلّمة الأولى متاعي. / كانت أوّل معلّمة ليا في المدرسة.

She was also my best friend.
حتى هي كانت أحسن صاحبة عندي.

I have new shoes.
خذيت صباط جديد.  / عندي صباط جديد.

I am crying because I’m sad.
قاعد نبكي على خاطرني حزين. / نبكي على خاطرني حزين.

How do I use this?
كيفاش نستعملو هذا؟ / كيفاش نستعملها هاذي؟

There’s no electricity now.
ماعادش فما ضوّ. / قصّ الضوّ. / الضو قاصص.

There’s a man outside looking for you.
فما راجل لبرّا قاعد يلوّج عليك. / راجل لبرّا يلوّج عليك.

My mom is here.
أمّي لنّا. / أمّي لهنا.

Give her these shoes.
أعطيها الصبابط هاذم.

We shared many dreams together.
حلمنا برشا مع بعضنا.  / حلمنا مع بعضنا برشا حلمات. 

You are my only friend here.
ما عندي كان انتي صاحبي لهنا. / إني الصاحب الوحيد ليّا لهنا.

Can you tell me which way to go?
تنجّم تقلّي منين لازم نمشي ؟

She’s the one he’s been waiting for.
هي الشخص إلّي هو كان يستنى فيه. 

Her grandmother is sick.
عزيزتها مريضة. / جدتها مريضة.

She can’t even stand on her own.
ما تنجمش تاقف وحدها أصلا.

I’ll be right back.
دقيقة ونرجع. / لحظة ونرجع.

Your faith will see you through tough times.
الإيمان متاعك يخليك تتخطى الأوقات الصعيبة.

Do you want to go with us?
تحبّ تمشي معانا؟

This is the best day of my life.
هذا أحسن نهار في حياتي. 

I just saw a child cross the street by herself.
ريت طفل صغير توّ شاقق الكياس وحدو.  / ريت طفلة صغيرة توّ شاقّة الكياس وحدها. 

Did you go there?
مشيت لغادي؟

I have to go to work.
لازمني نمشي للخدمة. 

Let’s go down.
هيا نهبطو. 

You may take your seats.
تنجموا تقعدوا. 

Let’s have dinner after work.
هيا نتعشاو بعد الخدمة. / بعد الخدمة تو نمشيو نتعشّاو.

Should I buy this dress?
نشري زعمة الروبة هاذي؟ / نشريها الروبة هاذي زعما؟

Call me when you get home, okay?
كي توصل للدار أطلبني. / دوبا ما توصل للدار أطلبني.

I want to travel and see the world.
نحبّ نسافر ونشوف العالم.

I can’t wait for this day to be over.
وقتاش بش يوفى هالنهار. / نحبو يوفي هالنهار.

My cousin goes to school here.
ولد عمي يقرى لنّا. / بنت عمّتي تقرى لهنا. / ولد عمتي يقرى في المدرسة هاذي. /  بنت عمتي يقرى في المدرسة هاذي.

I still think you should go.
لازمك تمشي توّ.  / مازلت نخمم الي لازمك تمشي.

What’s in that box?
شفما في وسط الصندوق؟ / شنوه فيه الصندوق؟

As soon as I get home, I’m going to start watching that series.
دوبا ما نروّح للدار نبدا نتفرج فيها الsérie هاذيكا.

I feel so tired, I just need to relax and unwind.
ياسر تاعب، لازمني نرتاح.

I have three sisters.
عندي ثلاثة خوات بنات.

When was the last time you saw them?
وقتاش آخر مرّة ريتهم فيها؟ / وقتاش آخر مرّة ريتهم؟ / وقتاش ريتهم آخر مرّة؟

This is just between you and me.
تقعد بيناتنا الحكاية. 

Give me a high five!
دڤّ عليها! 

I really like your painting!
محلاها التصويرة متاعك. / محلاها تصويرتك.

I have something for you.
عندي حاجة ليك.

She’s the most beautiful girl I’ve ever seen.
هي أزين طفلة ريتها في حياتي. / هي أزين طفلة ريتها.

I love you guys so much.
نحبكم برشا.

You are like family to me.
انتي كيما عايلتي.

I want to get my own place.
نحب نسكن وحدي.

Get out of my room!
أخرج عليا! / اخرج من بيتي!

Please put down that book and listen to me.
نحي الكتاب من يدك باللاهي وأسمعني. 

I feel so old!
حاسس بروحي عزوز!  / حاسس بروحي عزّزت. / عزّزت ! 

I can wait for you here while you shop.
تو نستناك لهنا وانتي قاعدة تقضي. /   تو نستناك لنّا مادامك انتي تقضي. 

I didn’t mean to sound so angry.
من صوتي ممكن نضهر متغشش أما ما كانش هذاكا قصدي. 

Can you turn on the lights?
تنجم تحلّ الضو؟

Can we keep the lights on tonight?
انّجمو نخلّيو الضو محلول اليوم؟

I’ve always been a diligent student.
طول عمرو طالب مثابر. / طول عمرو طالب خدّام.

This is why I don’t go out anymore.
على هذا معادش نخرج أنا.

Why won’t you let him know how you feel?
علاش ما تقلّوش شنوه حاسّة.  / علاش ما تقلّوش شنوه حاسس. 

This restaurant is great for families with kids!
الريستو هذا هايل للعايلات إلّي عندها صغار.

Hey, we’re wearing the same shirt!
هانا لابسين نفس المريول !

I have this big crush on Brad Pitt.
نموت عليه Brad Pitt.

The group sitting across our table is so noisy.
الجماعة إلّي قاعدين قدام الطاولة متاعنا ياسر هايجين. / قداشهم كالبين الجماعة إلّي قاعدين قدام الطاولة متاعنا.

Where do I begin with this huge project?
منين بش نبداه الprojet الكبير هذا؟

She may seem quiet, but she’s really outgoing once you get to know her.
تضهر سكّوتيّة أما une fois تعرفها تو تشوفها قداشها هايلة.

Japan is such a beautiful country!
اليابان ياسر مزيانة. / اليابان بلاد مزيانة برشا.

I need help with my Math homework.
حاشتي بشكون يعاونّي في série الmath متاعي.

Can we talk in private?
انجّمو نحكيو وحدنا؟

Where were you last night?
فين كنت البارح؟ / فين مشيت لبارح؟

If only I could turn back time.
شخصّ كان جيت انجّم نرجع في الزمن. 

The problem is we think we have plenty of time.
المشكل أنو ديما ماشي في بالنا إلّي أحنا عندنا بزايد وقت. 

Every person has his own big goal to fulfill.
كل عبد عندو هدف كبير يحبّ يحقّقو.

This is a great to start to learn the English language.

Don’t let go of my hand.
ما تسيّبش يدي.  / اقعد شادد يدّي.

This might actually work.
فما إمكانية أنها تخدم الحكاية هاذي. / تنجّمم تنجح هاذي.

The American culture is so dynamic.
الثقافة الأمريكية ياسر ديناميك.

Can you show me how to use this vacuum cleaner?
تنجّم تورّيني كيفاش نستعمل l'aspirateur هذا ؟

This is my favorite part of the movie!
هاذي جاتني أحسن partie في الفيلم.

What is the story about?
على شنوه تحكي القصة؟ / شنوه موضوعها الحكاية؟

I am so against domestic abuse!

This place is wonderful!

She kept saying this over and over again.

He is such an annoying person.
قداشو مقلق. / قداشو مڤلڤ. / قداش مقلق الشخص هذا. / قداشو مڤلڤ الشخص هذا.

Can we play that game again?
انّجمو نعاودو نلعبوها اللعبة؟ /  نعاودو نلعبوها اللعبة مرة أخرة؟

Just a few more errands and I’m done!
عندي شوية قضيات أخرى وكهو. / شوية قضيات أخرى ونكمّل. 

What an interesting case you are working on now!
ياسر intéressante القضية إلّي قاعد تخدم عليها!

I had a rough week.
تعدات عليا جمعة صعيبة. / تعداتلي جمعة سلاطة.  / جمعة ما جات شي تعدّات. 

Will you keep me company?
تقعد تونّسني شوية؟ / تقعد بحذايا شوية ميسالش ؟

Where are we going?
فين ماشين ؟ / فين ماشين أحنا ياخي؟

What’s wrong with the airport’s system?

Can you give each of them an apple?

I’m right this time.
المرّة  هاذي أنا الصحيح.

This community program for teens is really helpful.

Did you hear that?
سمعت حاجة؟ / سمعتها؟ / سمعتو؟

I’m so sleepy.
هابط عليا النوم. / جاني النوم.  / بش نطيح بالنوم.

I have a question for you.
عندي سؤال ليك. 

During the meeting, I saw him fall asleep.
ريتو كيفاش رقد في وسط الإجتماع. / ريتو كيفاش في وسط الréunion هبط عليه النوم.

I have to work this weekend.
لازمي نخدم الويكاند هذا.

We can play soccer next weekend instead.
انجّمو  نكوّرو الويكاند الجاي.
 
I hope the government does something about the poverty in this country.
إن شاء الله الدولة تعمل حاجة بش تحلّ مشكل الفقر فيها البلاد. 

If you see a bear here, run for your life.
كان تشوف دبّ، اهرب منو. / كي تشوف دبّ ڤطّع. 

I have a small favor to ask you.
عندي طلب صغير. / بش نطلب منك حاجة صغيرة.

Please turn off the television.
باللاهي طفّي التلفزة.  / يعيشك صكّر التلفزة. / صكّر التلفزة يعيشك.

Let’s move on to the next tourist spot.
هيا نمشيو للموقع السياحي إلّي مبعد. / نتعدّاو توّ للموقع السياحي إلّي مبعد.

I really like you.
ياسر تعجبني. / تعجبني برشا. / نحبّك برشا. 

The night is young.
مازال الليل طويل. 

I’m going to live like there’s no tomorrow.
بش نعيش حياتي كايني عمري مانيش بش نموت.

You have a point.
عندك حقّ. 

I believe in you.
أنا مأمّن بيك. / عندي ثقة فيك.

Just hold my hand.
شدّ يدي. / شدّني من يدي.

I’m going to see you today. 
تو نشوفك اليوم. / تو نتلاقاو اليوم.

Please bring a pen. 
جيب ستيلو معاك من فضلك. / باللاهي جيب ستيلو.

What will happen if you don’t submit your report on time?
شنوه يصير كان ما تبعثش الرابور متاعك في الوقت؟

I can’t live without my phone.
ما انجّمش نعيش من غير تاليفوني. / ما نجمش نعيش بلاش تاليفوني. 

Before I go to bed I always wash my face.
قبل ما نمشي نرقد ديما نغسل وجهي. /  ديما نغسل وجهي قبل ما نمشي نرقد.  / قبل ما نشدّ فرشي ديما نغسل وجهي.  /  ديما نغسل وجهي قبل ما نشدّ فرشي. 

There’s a large amount of data online about that topic.
فما برشا حاجات في الانترنات عليه الموضوع هذا.

That’s all I know about Dinosaurs.
هذاكا إلّي نعرفو على الديناصورات.

I have a million questions about this book.
عندي برشا أسئلة على الكتاب هذا. / عندي ألف سؤال عليه الكتاب هذا. 

We must watch this movie together.
لازمنا نتفرّجو فيه مع بعضنا الفيلم هذا. / الفيلم هذا مع بعضنا نتفرجو فيه. 

Can we go home now?
انجّمو نروّحو توّ ؟

I hid it under my bed.
خبّيتها تحت فرشي. / خبيتو تحت فرشي. 

I filled the tub with water.
عبّيت البانو بالماء. 

Can you write me a prescription for this?
تنجم تعملي  ordonnance ؟

His mother is a very lovely woman.
أمّو محلاها. / أمّو هايلة. / محلاها أمّو.

This area of this house needs to be fixed.
الpartie هاذي في الدار لازمها travaux.  / البارتي هاذي في الدار لازمها تتصلّح.

That virus has become a national concern.
الفيروس هذا ولّا مشكلة وطنية. / الفيروس هذا ولّا قضيّة وطنيّة.

She needs money to buy her medicine.
حاشتها بفلوس بش تشري دواياتها. / تستحقّ فلوس بش تشري الدواء متاعها.

She shared her story to the media.
حكات حكايتها في الmédia . /  حكات قصتها في التلافز والراديوات.

She is so young and so hopeful.
هي صغيرة ومليانة بالأمل.

It’s a fact: shopping can improve your mood.
الشوبينغ ينجم يحسّنلك الmood متاعك. / الshopping يفرهد بالطبيعة.

Just because she’s different, it doesn’t mean she’s bad.
مش على خاطرها مختلفة يعني راها خايبة. / le fait أنّي مختلفة ما يخلّيهاش بالضرورة خايبة.

You have a lot of explaining to do.
عندك برشا حاجات بش تفسّرها. / فما برشا حاجات لازم تفسّرهم.

Turn right when you reach the corner.
كي توصل للتركينة دور على اليمين. / دور علّيمين كي توصل للتركينة. / كي توصل للزاوية دور على اليمين. / دور علّيمين كي توصل للزاوية. 

Let’s study our English lessons together.
هيا نقراو مع بعضنا دروس الanglais متاعنا.

Can I borrow your English book?
انجّم نتسلّف كتابك متاع الanglais ؟

She has the pink eye.

I love my job.
نحبّها خدمتي أنا. / أنا نحبّ خدمتي. / خدمتي نحبّها. /  أنا نحبّها خدمتي.

Describe yourself in one word.
أوصف روحك في كلمة. /  أوصف روحك في كلمة وحدة. 

Though you are angry now, I’m sure you will forget about this later.
نعرف إلّي متغشّش توّ، أما تو تنساها الحكاية هاذي مبعد. 

His business is thriving.
الbusiness متاعو ناجح.

This is not an issue for me.
ماهيش مشكلة. 

Whose side are you on, anyway?
ياخي مع شكون انتي؟ / مع شكون انتي ياخي بالضبط؟

Always be kind, even to strangers.
ديما كون باهي، حتى مع العباد إلّي ما تعرفهاش. 

There are four seasons in a year.
فمّا أربعة فصول في العام. / العام فيه أربعة فصول.

Let’s head back, it’s freezing out here.
هيا نرجعو، الدنيا ياسر باردة لهنا. / هيا نرجعو، ياسر باردة لنّا. 

We’ve gone too far and now we’re lost.
بعدنا برشا، وتوّ هانا ضعنا. / مشينا برشا حتى ضعنا.

She has long, black hair.
عندها شعر أكحل طويل. / شعرها طويل أسود.

I have two little boys with me now.
عندي زوز غشاشر صغار معايا توّ.  / توّ معايا زوز أولاد صغار.

The house is so quiet without you.
الدار هاذي تبدا ساكتة بلاش بيك. / الدار هاذي ياسر رايضة بلاش بيك.

I hope you say yes.
إن شاء الله تقول إيه. / إن شاء الله تقول آي.

After all this time, he has finally learned to love.
بعد الوقت هذا لكل، تعلّم في لخّر كيفاش يحبّ. 

Ever since his mom died, he has been cranky and angry at the world.
ملّي توفّات أمّو وهو ناقم على الدنيا لكل.  / ولّى ناقم على الدنيا لكل ملّي ماتت أمّو. /  ملّي ماتت أمّه وهو ناقم على الدنيا لكل.  / ولّا ناقم على الدنيا لكل ملّي توفّات أمّه.  

That was such a long time ago.
هذاكا صار من بكري. / يا حسرة.

Please provide me with a list of your services.
باللاهي قلّي شنوما les services متاعهم. / من فضلك اعطيني ليستة الخدمات متاعهم. 

You’re a good friend.
صاب باهي انتي والله. / انتي صاحب باهي. / صاحبة باهية انتي.

My father is so important to me.
بابا أهمّ شخص عندي.

Let’s sit outside together.
هيا نقعدو لبرّا مع بعضنا.

He’s away right now.
ماهوش لهنا توّ. / ماهوش لنّا توّ.  /  ماهوش موجود توّه. / ماهوش موجود توّه. / ماهوش لهنا في الوقت الحالي. / ماهوش لنّا في الوقت الحالي.  /  ماهوش موجود في الوقت الحالي. / ماهوش موجود في الوقت الحالي. 

Until when will you be away?
حتى وقتاش بش تقعد لبرّا. / حتى لوقتاش تقعد غادي. /  حتى لوقتاش بش تقعد لغادي؟ 

With great power comes great responsibility.
مع برشا قوّة تجي برشا مسؤولية. 

I’ve been checking his temperature every hour.
قاعد نتفقّد في السخانة متاعو كل ساعة. / كل ساعة نتفقّدلو في السخانة متاعو. 

Let’s play a game.
هيّا نلعبو. / هيا نلعبو لعبة.

I buy from his bakery as often as I can.
ديما نشري مالباتيسري هاذي. / ديما نشري منها الpâtisserie هاذي.

He’s not yet home.
مازال ما روّحش. / مازال ما روّحش للدار. / مازال ما رجعش للدّار.

There’s a long line at the grocery cashier.
فما صفّ طويل في الكاسة.

I stay away from political discussions.
نقعد بعيد أنا مالنقاشات السياسية. / نبعد أنا كل مرة على النقاشات السياسية. / نقعد بعيد أنا على الحديث في السياسة. / نبعد أنا كل مرة على الحديث في السياسة. 

Have you ever tried this cake?
عمرك ذقت منها الcake هاذي ؟ / ذقت منو قبل الcake هذا؟ / عمرك ذقت منها الgâteau هاذي ؟ / ذقت منو قبل الgâteau هذا؟ / عمرك ذقت منها الڤطّو هاذي ؟ / ذقت منو قبل الڤطّو هذا؟

Can you stand still for a minute?
تنجّم تركح شوية دقيقة من زمان؟ / تنجم تاقف شوية دقيقة وحدة؟ / تنجم تركح دقيقة وحدة؟

What you did was so bad.
ياسر خايب إلّي عملتو.

I can’t lose you.
ما انجّمش نخسرك. / ما نجّمش نخسرك.

I want to buy this bag, however, I need to save up for it first.
نحبّ نشريه الساك هذا أما لازمي نلمّلو الساعة. / نحبّ نشريه الساك هذا أما لازمي نلمّلو قبل.  / نحبّ نشريه الsac هذا أما لازمي نلمّدله الساعة.  / نحبّ نشريه الsac هذا أما لازمي نلمّدله قبل. 

Let’s pay for our groceries.
هيّا نخلّصوها القضية متاعنا. / هيا نخلّصو القضية متاعنا.

There’s a law against jay-walking.
فما قانون ضدّ شقّان الكياس من غير إحترام الfeu. / فما قانون ضدّ شقّان الكياس مش مالpassage piéton. 

I want you to meet my aunt.
نحبّك تقابل عمّتي. / نحبّك تقابل خالتي. 

Let’s go inside my car.
هيا نركبو في الكرهبة متاعي. / هيا نطلعو في الكرهبة متاعي. 

This is the city that never sleeps.
هاذي هي المدينة إلّي ما ترقدش. / المدينة هاذي ما ترقدش جملة. 

I’m almost done with my report.
عدّي كمّلتو الرابور متاعي. / قريب نكمّل الrapport متاعي.

Did you remember to include the summary in your report?
ما نسيتش بش تزيد تلخيص في الرابور متاعك ماو ؟ / ماو ما نسيتش تزيد résumé في الrapport متاعك ؟

Can we continue working tomorrow?
انّجمو نكمّلو الخدمة غدوة؟ / نكمّلو نخدمو غدوة؟

I’ll finish it later.
توّ نكمّلها مبعد. 

Our community is very tight knit.
الcommunauté متاعنا ياسر متماسكة. / الcommunauté متاعنا متماسكة برشا. 

There’s so much to learn in the English language.
فما برشا حاجات الواحد لازم يتعلّمها في الanglais. 

What’s your name?
شسمك؟ / شنوه إسمك؟ / إسمك شنوّه؟ / إسمك؟

I can give you five reasons why you need to watch that video.

I once had a puppy named Spark.
كان عندي جرو قبل إسمو Spark. / كان عندي جرو قبل إسمه سبارك.

I love my white sneakers.
نحبّهم الباسكات البيض متاعي.

She’s the least productive among all the employees.
هي أكثر وحدة كركارة في الخدّامة لكل. / أكبر كركارة هي مقارنة بالخدّامة لكل.

She was our class president back in high school.
كانت رئيسة القسم متاعنا في اللّيسي.  / كانت رئيسة القسم متاعنا في الlycée. 

I’d love to learn more about the English language.
نحبّ نتعلّم أكثر حاجات على الanglais. 

What is her real name?
شنوه إسمها الحقيقي؟ / إسمها الحقيقية شنوّه؟

What can we change so that things will get better?
شنوه انجّمو نبدّلو بش كل شي يتحسّن. / شنوه انجّمو نبدّلو باش الأمور تتحسّن. 

They hired a team to do the design of their new office.
أونڤاجاو équipe بش تعمل الdesign متاع الbureau الجديد متاعهم.  / جابوا إيكيب بش تعمل الديزاين متاع البيرو الجديد متاعهم. 

I have several old clothes I need to donate.
عندي برشا حوايج قدم لازم نتبرّع بيهم. / عندي برشا دبش قديم بش نتبرّع بيه. 

This is the best potato salad I’ve ever tasted.
هاذي أبنّ بطاطا ذقتها في حياتي.

I loved that toy when I was a kid.
كنت نحبّو الطفل هذاكا وقتلي كنت صغير.

This is the information I need.
هاذي هي المعلومة إلّي حاشتي بيها.

There’s nothing we can do now. 
ما فما شي انجّمو نعملوه توّ.

Three years ago, I visited Japan for the first time.
ثلاثة سنين لتالي أوّل مرة سافرت لليابان.

You’re right, I want to go back there.
ايه عندك حقّ، نحبّ نرجع لغادي. 

Just lead the way and I’ll follow.
يلّا هاني وراك. / يلّا هاني نتبّع فيك. / إمشي هاني نتبّع فيك.

I feel awkward in these social gatherings.

I understand how you feel.
نعرفك شنوه حاسس. / نعرفك شنوه حاسّة. 

Whether in big groups or small groups, I always feel a little shy at first.
سواءً في ڤروبات كبيرة ولا صغيرة، ديما نبدا حاشم شوية مالأوّل. / سواءً في ڤروبات كبيرة ولا صغيرة، ديما نبدا حاشمة شوية مالأوّل. 

Looking back, I knew I was always an introvert.
كي نغزر للماضي متاعي نلقى روحي إلّي طول عمري كنت إنطوائي. / كي نغزر للماضي متاعي نلقى روحي إلّي طول عمري كنت إنطوائيّة. 

They’re together now.
مع بعضهم توّ. / مرتبطين هوما توّ ولّاو. / ولّاو كوبل.

I’ll follow you home.
تو نتبّعك للدار. / هاني وراك حتى توصل للدار.

Every parent is trying hard and doing their best.
الوالدين لكل قاعدين يحاولوا ويعملوا في أقصى مجهودهم.

You are only allowed to go out today.
ما عندك الpremission بش تخرج كان اليوم. / ماهو مسموحلك بش تخرج كان اليوم.

Please stop that.
يزي باللاهي. / آقف يعيّشك. / باللاهي يزي. / كهو آقف يعيشك. 

Why is your face so red?
علاش وجهك أحمر هكّا. 

You can ask me for anything.
تنجم تسئلني أيّ حاجة. / تنجّم تسئلني على أيّ حاجة.

Did you create that presentation? It was so good.
إنتي إلّي عملتها الprésentation هاذيكا ؟ ياسر هايلة. / إنتي إلّي عملتها الprésentation هاكي ؟ ياسر هايلة.

This is public property.
هذا ملك عام.

I already asked him to resend his report.
ديجا قلتلو بش يعاود يبعث الرابور متاعو. / طلبت منّو déjà بش يعاود يبعث الrapport متاعه.

Could you speak a little louder?
تنجّم تحكي بصوت ما أعلى شوية. /  تنجّم تعلّي صوتك شوية؟

The others haven’t arrived yet.
الآخرين مازالوا ما وصلوش. / الآخرين مازالوا ما جاوش. 

I read somewhere that this house is haunted.
قريت ندرافين إلّي الدار هاذي مسكونة.

What level are you in that game?
في أنو niveau وصلت في اللعبة هاذيكا؟  / في أنو level وصلت في الjeu هاكي؟

Do you allow your kids to play outside the house?
تخلّي أولادك يلعبوا خارج الدار؟  / تخلّي أولادك يلعبوا لبرّا مالدار؟ 

Is it okay if we add a bit of sugar to the tea?
ميسالش كان نزيدو شوية سكّر للتاي؟ / انّجّمو نزيدو شوية سكّر للتاي؟ / ميسالش كان نزيدولو شوية سكّر التاي؟ / انّجّمو نزيدولو شوية سكّر التاي؟

Welcome to my office.
مرحبا بيك في بيرويا.

How much did you spend on your last shopping spree?
قداش صرفت على الshopping المرّة لخّرة؟

You left the door open.
خليت الباب مصكّر.

You must take good care of your health.
لازم تردّ بالك على صحّتك.  / لازم تسايس على صحّتك.  / لازم تتلهى بصحّتك بالباهي.

You are a good person.
انتي شخص باهي.

This is a work of art.
هاذي تحفة.  / تحفة هاذي. / تحفة فنّية هاذي.  / خدمة معلّم هاذي.
 
Are you sure you want to do this alone?
متأكّد تحب تعملها وحدك الحكاية هاذي؟

The war has finally ended.
الحرب وفات أخيرا. /   أخيرا، الحرب وفات.

She is my history professor.
هي بروفة التاريخ متاعي. / أستاذة التاريخ متاعي هي.

Are you going to her party tonight?
ماشي للحفلة متاعها الليلة؟ / ماشية للحفلة متاعها اليوم في الليل؟ / ماشية للحفلة متاعها اليوم الليلة هاذي؟

We support everyone within our small community.
نساندو العباد لكل في الcommunauté الصغيرة متاعنا. /  في الcommunauté الصغيرة متاعنا، نساندو العباد لكل. / نساندو الناس لكل في الcommunauté الصغيرة متاعنا. /  في الcommunauté الصغيرة متاعنا، نساندو الناس لكل.

We want everyone to grow and thrive in their careers.
نحبّو الناس لكل تقدّم وتنجح في الكاريار متاعها.  / نحبّو الناس لكل تقدّم وتنجح في الcarrière متاعها. 

Are you open to teaching on weekends?
تقبل تقرّي في الويكاند؟ / ميسالش تقرّي في les weekend ؟  / تقبل تقرّي في الويكاند؟ / ميسالش تقرّي weekend ؟  /  ميسالش تقرّي بالويكاند ؟

Where can we change her diaper?
فين انّجمو نبدّلولها كوشها ؟ / فين ننجّمو نبدّلو الcouche متاعها ؟

It’s such a beautiful morning today!
محلاه الطقس اليوم الصباح! / محلاه الصباح هذا! / صباح يهبّل اليوم!

Come take a walk with me.
إيجا تمشّى معايا. / ايجا ونّسني في الدورة متاعي.

You are the reason I came home.
على خاطرك جيت للدار. /  على خاطرك إنتي رجعت للدار.

Her blood pressure has gotten really low.
الpression متاع الدم متاعها طاحت برشا. / ضغط الدم متاعها طاح برشا.

We can win this match if we work together.
انجّمو نربحوه الماتش هذا كان نعاونو بعضنا. /  انجّمو نربحوه الماتش هذا كان نخدمو مع بعضنا. 

How is your research going?
قاعدة تقدّم الrecherche متاعك  ؟ / شعامل في الروشارش متاعك ؟ / شعاملة في الروشارش متاعك؟

That girl is in my class.
الطفلة هاذيكا تقرى معايا. / الطفلة هاكي معايا في نفس الclasse.

I’ve seen that guy in school before.
ريتو الشخص هذاكا في المدرسة قبل.  / ريت الراجل هذاكا في المدرسة قبل.

I come to work so early every day.
نجي نخدم بكري كلّ يوم. / نجي للخدمة بكري كلّ يوم. / النهارات لكل نجي للخدمة بكري. 

Let’s buy some food, I’m hungry!
هيّا نشريو شوية ماكلة، جعت! / هيا نشريو غلّة، أنا جيعان! / هيّا نشريو شوية ماكلة، جعت! / هيا نشريو غلّة، جعت أنا!

Can I talk to you before you go home?
انجّم نحكي معاك قبل ما تروّح للدار ؟  / ننجّم نحكي معاك قبل ما تمشي للدار ؟  / انجّم نحكي معاك قبل ما ترجع للدار ؟ 

He cooked this chiken himself.
طيّبها وحدو الدجاجة. / وحدو طيّبها الدجاجة. 

You are the best teacher ever.
إنتي أحسن أستاذ في التاريخ. / أحسن أستاذ انتي.  / إنتي أحسن أستاذة في التاريخ.  / أحسن أستاذة انتي. 

Don’t force him to play with other kids.
ما تقلّوش إلعب بالسيف مع الصغار الآخرين. / ما تفورسيهش بش يلعب مع الصغار الآخرين. 

Can I offer you a ride home?
انجّم نوصّلك معايا للدار ؟  / انجّم نوصّلك في طريقي للدار ؟ 

Boys, that’s enough playing for today.
الأولاد، كهو يزي ماللعب اليوم.  / الأولاد، كهو يزيو ماللعب اليوم.  / الأولاد، كهو وفى اللعب اليوم. 

You both need to change into your sleep clothes now.
لازمكم إنتوما الاثنين تلبسوا حوايج النوم توّ. / لازمكم إنتوما الاثنين تلبسوا دبش النوم توّ. 

I just want you to get the best education.
نحبّك تقرى أحسن قراية وكهو.

Although she felt tired, she still couldn’t sleep.
بالرغم ملّي تاعبة، ما نجّمتش ترقد. / ماهيش منجّمة ترقد بالرغم إلّي تاعبة. 

Do you think she will still remember me after ten years?
تتصوّرها مازالت بش تتذكرني بعد بعشرة سنين؟ / تتصوّرها تتذكرني بعد بعشرة سنين؟

Her foot got caught in one of the ropes.
ساقها تشربكت في واحد مالحبولة.

This is the second time she came late this month.
ثاني مرّة الشهر هذا توصل مخّر. / ثاني مرّة الشهر هذا تجي مخّر. 

There’s a boy in her class who keeps pulling her hair.
فما طفل في الclasse قاعد ديما يجبدلها في شعرها.  / فما طفل في الكلاس قاعد ديما يجبد فيها من شعرها. 

Maybe we can have ice cream for dessert.
ممكن ننجمو ناكهو glace في الdessert. 

He took a step toward her.
قدّم خطوة تجاهها. 

Will you be able to send me your report today?
بش تنجّم تبعثلي الرابور متاعك اليوم؟ / بش تبعثلي الرابور متاعك اليوم؟ 

The cat ran off with the dog.
القطّوس هرب مع الكلب.

You gave yourself a haircut?
قصّيت شعرك وحدك؟ / شعرك قصّيتو وحدك ؟ / وحدك قصّيتو شعرك؟

He talks a lot.
يحكي برشا. / ياسر يحكي. / ياسر حدّاث.  / حدّاث. 

In theory, that’s a good plan.
نظريّا، plan باهي هذا. / نظريّا الplan هذا باهي.

I need to charge my phone.
لازمني نشرجي تاليفوني. / لازم نشرجي البورتابل متاعي.

That’s a popular restaurant.
الريستو هاذاكا معروف. 

They serve traditional Italian food there.
يسربيو ماكلة طليانيّة تقليدية لهنا. / يسربيو لنّا ماكلة italienne traditionnelle. 

Jump onto the boat and we’ll go fishing.
اركب في البطّو وهيّا نمشيو نصطادو. / اركب في الفلوكة وهيّا نمشيو نصطادو. / اركب في الفلوكة بش نمشيو نصطادو.

Washing off the dirt revealed the boy’s skinned knee.

What direction is the city from here?
من أنو جهة نمشي للمدينة من هنا ؟ / وسط المدينة في أنو جهة؟

No weapons are allowed in government buildings.
الأسلحة ممنوعة في البنايات الحكوميّة.  / الأسلحة ممنوعة في البنايات إلّي تابعة الحكومة. 

That store only has three employees.
الحانوت فيه ثلاثة خدّامة. / ثلاثة مالنّاس يخدموا فيه الحانوت. 

There is cultural significance to those old ruins.

World leaders gathered for peace talks.
 زعماء العالم إجتمعوا لمحادثات سلام. 

My head hurts.
راسي يوجع. / راسي يوجع فيّا. / يوجع فيّا راسي. 

Keep control of the car.
اتحكّم في الكرهبة. / خلّيك مسيطر على الكرهبة.

I have chest pain.
عندي  وجيعة في صدري. 

Maria applied for the job.
ماريا صبّت فيها الخدمة. 

The children play at the park.
الصغار يلعبوا في البارك. / الصغار يلعبوا في الparc. 

Measure twice, cut once.
قيس مرّتين، قصّ مرّة وحدة. 

Don’t shake the can of soda.
ما تخضّش الcannette.

We can fly to France next year.
ننجّمو نسافرو لفرانسا عام الجاي.  / ننجّمو نمشيو لفرانسا العام الجاي. 

My job interview went well.
الانترفيو متاعي تعدّى هايل. / الانترفيو متاعي تعدّى بالباهي. / الانترفيو متاعي تعدّى باهي. / الانترفيو متاعي تعدّى بالڤدا. / الinterview متاعي تعدّى هايل. / الinterview متاعي تعدّى بالباهي. / الinterview متاعي تعدّى باهي. / الinterview متاعي تعدّى بالڤدا.

Did you manage to find the keys?
نجّمت تلقى المفاتح؟ /  لقيت المفاتح؟

I don’t enjoy eating fish.
ما نحبش ناكلو الحوت. 

That particular style looks good on you.
الستيل هذاكا يخرج عليك. / الستيل هاذاكا يواتيك. / ياسر مزيان عليك الستيل هاذاكا.

I use the camera on my phone.
نستعمل الكاميرا متاع بورتابلويا. / كاميرا البورتابل نستعملها.

The building’s structure is solid.
الstructure متاع البنية صحيحة.  / البنية شادّة روحها.

He was very active in politics.
كان actif برشا في السياسة. / كان متسيّس برشا. / كان يخدم برشا سياسة.

The singer will perform tonight.
المطرب بش يغنّي الليلة. / المغنّي الليلة بش يغنّي. 

It rained a little bit last night.
صبّت شوية شتاء اللّيلة إلّي فاتت.  / صبّت شوية مطر اللّيلة إلّي فاتت. / صبّت شوية اللّيلة إلّي فاتت. / صبّت شوية شتاء البارح في اللّيل. 

Keep track of your cat's weight.
إصبر وتفقّد الوزن متاع القطّوس متاعك. / تابع الوزن متاع قطّوسك. / تابع الوزن متاع القطّوس متاعك. / إصبر واتفقّد الوزن متاع قطّوسك. / قطّوسك تفقّدلو الوزن متاعو كل مدّة

You’ll discover treasures at that shop. 
تو تكتشف كنوز فيه الحانوت هذاكا.

There are ten candidates for the position.
فما عشرة كانديداوات للposte هذا. / فمّا dix candidats للposte هذا.

The flag flies on the top of that building.
العلم يرفرف فوق البنية هاذيكا. / العلم يرفرف فوق البنية هاكي. 

Factory production has improved over the summer.
الproduction متاع المعمل تحسّنت في الصيف. / إنتاجيّة المعمل تحسّنت في الصيف.

Give yourself a treat for a job well done.
كافئ روحك مادامك خدمت خدمة باهية.  / كافئ روحك على خدمتك الباهية. 

We are taking a trip to Florida in January.
ماشين لفلوريدا في جانفي. / بش نعملو voyage لفلوريدا في جانفي. 

I’m staying home this evening.
بش نقعد في الدار العشية هاذي. /  بش نقعد في الدار العشويّة هاذي. / بش نشدّ الدار العشية هاذي. /  بش نشدّ الدار العشويّة هاذي. 

The cat stays inside.
القطّوس يقعد الداخل. / القطّوس يقعد لداخل. /  يقعد لداخل القطّوس .
 
There will experts presenting at the conference.
بش يكونوا فما des expert يقدّموا في الconférence. 

A foot is a unit of measure.
القدم وحدة قيس.

Those are the best glasses to buy.
هاذوكم أحسن ليناتات يتشراو. 

My dress is out of style.
الروبة متاعي dépassée. / روبتي ستيلها قديم.

Adults pay full price, but children are free.
الكبار يخلّصوا سوم كامل أما الصغار بلاش. / الكبار يخلّصوا كل شي أما الغشاشر بلاش.  / الكبار يخلّصوا أما الصغار لا. /  الكبار يخلّصوا أما الغشاشر لا.

Don’t worry about tomorrow.
ما تقلّقش روحك في ما يخصّ غدوة. / في خصوص غدوة من غير ما تقلّق روحك. 

My doctor offered me a range of options.
الطبيب متاعي عطاني برشا أوبسيونات.  / طبيبي إقترح عليّا برشا أوبسيونات. / طبيبي إقترح عليّا plusieurs options. 

Can you mention me in your story?
تنجّم تذكريني في قصّتك. / تنجم تجبدني في حكايتك؟ / تنجّم تدخّلني في قصّتك؟

Rather than focusing on the bad things, let’s be grateful for the good things.
في عوض ما نركّزو على الحاجات الخايبة، خلّي نحمدو ربّي على الحاجات الباهية. / في عوض ما نركّزو على الخايب،  خلّي نحمدو ربّي على الباهي.

I don’t want to move far from my family.
ما نحبّش ننقّل بعيد على عايلتي. / ما نحبّش انّقّل بعيد على عائلتي.  / ما نحبّش نبعد على عائلتي.

That poem about life is deep.
ياسر عميقة القصيدة هاذيكا إلّي تحكي على الحياة. / القصيدة إلّي تحكي على الحياة ياسر عميقة. 

Please face front.
اغزر لقدام من فضلك. /  قبّل لقدام يعيشك. / قبل القدّام باللاهي. 

Please do not stand so close to the edge.
يعيّشك إبعد على الحافة.  / إبعد على الحافة من فضلك. / ابعد على الحافة باللاهي. 

Could you be more specific?
تنجم تكون أوضح شوية؟ / تنجّم تزيد توضّح؟

You are a good writer.
ياسر تعرف تكتب. / تعرف تكتب بالباهي. / تكتب بالباهي إنتي. / هايلة الكتيبة متاعك. 

Stay out of trouble.
أقعد بعيد على المشاكل. / أقعد بعيدة على المشاكل. / خليك بعيد على المشاكل. / خليك بعيدة على المشاكل.

It is necessary to sleep.
لازم منّو النوم. / النوم لازم منّو. / النوم ضروري. 

Throughout my life I have always enjoyed reading.
طول عمري نحبّ القراية. / طول عمري نحبّ نقرى. / طول عمري نحبّ المطالعة. / طول عمري نعمل جوّ على المطالعة. 

I challenge you to do better.
نتحدّاك كان تنجّم تعمل ما خير. 

You are beautiful.
محلاك. / مزينك. / ماحلاك. / قداكش مزيانة.

Do you have any fears?
عندك حاجات تخاف منها ؟ / من شنوه تخاف؟ / شنوه يخوّفك؟

You do not have to shoulder all the work on your own.
ماكش obligé هزّ الخدمة لكل على ضهرك.  / ماكش مطالب تهزّ الخدمة لكل على ضهرك. / ماكش مطالب تهزّ وحدك الخدمة لكلها على ضهرك. 

I am a middle child with one older brother and one younger sister.
أنا الخو الوسطاني، عندي خو أكبر  منّي وأخت صغيرة. / أنا الأخت الوسطانية مع خو أكبر وأخت أصغر مني. / أنا الأخت الوسطانية، زيد عندي خو كبير وأخت صغيرة. 

I want to sail the seven seas.
نحبّ ندور البحور السبعة.  / نحبّ نبحر في البحور السبعة. 

I have a dream.
عندي حلمة. / عندي حلم.

A bar is a place where alcohol is served.
البار هو بلاصة يتسربى فيها الآلكول. /  البار بلاصة يتسربى فيها الشراب. 

You are so beautiful.
محلاك. / مزينك. / ماحلاك. / قداكش مزيانة.

Do you own property, like a house?
عندك ملك، كيما دار مثلا؟ / عندك ملك، دار مثلا؟

Instead of eating cake I will have fruit.
في عوض ما ناكل gâteau تو ناخو غلّة. / في عوض ناكل ڤطّو تو ناخذ غلّة. / في عوض ناكل ڤطّو بش ناكل غلّة.

I am always looking for ways to improve.
ديما قاعد نلوّج كيفاش انجّم نتحسّن.  / ديما قاعد نشوف كيفاش نحسّن روحي. 

When I moved, I realized I have a lot of stuff!
وقتلّي جيت ننقّل لقيت روحي عندي برشا دبش ! / وقتلّي جيت ننقّل لقيت روحي عندي برشا ڤربج ! / وقتلّي جيت ننقّل لقيت روحي عندي برشا حاجات ! 

I claim to be a fast reader, but actually I am average.
نقول إلّي أنا نقرى فيسع، أمّا في الحقيقة نقرى بسرعة عادية.

